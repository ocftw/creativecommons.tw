歡迎來唱我的歌
welcome to my song

詞曲演唱製作：朱約信
編曲：小龍、朱約信

tempo=145；｜G--- ｜Em---｜Am---｜D7---｜

我有一個朋友，伊真有志氣，
自細漢著立志，講欲寫歌唱歌趁錢；
伊逐工攏咧踍電影，聽阿凸仔的CD，
希望有一工嘛會當親像Paul Anka、Paul simon、Paul McCartney
(mmmmmm…sounds good) ……….[no bad]

古早古早聽著林強唱彼囉「平凡的老百姓」
聽了實在有夠感動，四界叫人去買 阿強仔 的唱片
有一擺閣聽著 陳阿明章 咧唱彼咧阿作「下晡的一齣戲」
伊就給依學起來，自透早唱咯三更半瞑
(麥吵啦 半暝仔唱歌 吵死人)

後來伍佰項蓋沖彼當時，伊就真愛將伍佰的歌改來改去
「浪人情歌」變作「爛人情歌」，「煞著汝」變作「輸袂起」
連伍佰聽著嘛感覺真歡喜，若毋是欲提去賣，改來趣味一咧有啥不可以
寫歌的人攏嘛袂遐小氣，所有的問題，攏嘛出佇唱片公司
(誰講耶) ………………[麥假仙啦]

伊的吉他若是彈落去，啥麼著放袂記
有時佇北投彼囉茶店仔，有時佇淡水河邊
男男女女老人囝仔狗仔貓仔來來去去，只要會當唱歌，伊就滿足、就滿意
寫一條仔歌咧，食兩嘴仔飯咧；有時甘那寫來歡喜也，嘛是無要緊
(甘有影無要緊 甘袂夭著)………….[袂啦…. 夭著么 騙人毋捌夭過]

別人寫歌咧趁大錢，伊寫歌煞艱苦過日
別人唱歌咧作歌星，伊唱歌秋風無了時
伊共款笑瞇迷，唱伊甲意的歌，唱伊家己寫的歌，而已
另日汝若佇著伊，請汝嘛給拍噗仔一咧，給鬥支持
(請支持 登記第八號 上流阿美)

伊攏會唱講：
歡迎來唱我的歌，順煞給人講「歌是我寫的」，我著 祝感謝
歡迎來唱我的歌，汝若唱了有趁錢，分一 絮阿予我
歡迎來唱我的歌，汝若毋是欲趁錢，故在予汝 唱免驚
朋友阿，煩惱遐濟欲創啥，兄弟阿，愈唱愈好額

愈唱愈好額、愈唱愈好…

來唱我的歌(來唱我的歌)、來唱我的歌(來唱我的歌)、
來唱我的歌(來唱我的歌)、
來唱我的…
向前行…
啥物攏毋驚……

-= end =-